# Constraint Satisfaction Problems
## Problem 1 - Meeting Scheduling
Потребно е да се закаже состанок во петок за Марија, Петар и Симона. Симона како менаџер мора да присуствува на состанокот со најмалку уште една личност. Состанокот трае еден час, и може да се закаже во периодот од 12:00 до 20:00. Почетокот на состанокот може да биде на секој час, односно состанокот може да почне во 12:00, но не во 12:05, 12:10 итн. За секој од членовите дадени се времињата во кои се слободни:

- Симона слободни термини: 13:00-15:00, 16:00-17:00, 19:00-20:00
- Марија слободни термини: 14:00-16:00, 18:00-19:00
- Петар слободни термини: 12:00-14:00, 16:00-20:00
Потребно е менаџерот Симона да ги добие сите можни почетни времиња за состанокот. Даден е почетен код со кој е креирана класа за претставување на проблемот, на кој се додадени променливите. Потоа се повикува наоѓање на решение со BacktrackingSolver. Ваша задача е да ги додадете домените на променливите, како и да ги додадете ограничувањата (условите) на проблемот.

## Problem 2 - Research Paper Presentation Schedule
Потребно е да направите распоред за презентација на трудови за некоја конференција. На конференцијата треба да бидат презентирани вкупно 10 трудови од неколку области: Вештачка интелигенција (AI), Машинско Учење (ML) и Обработка на природни јазици (NLP). Ваша задача е да направите распоред за конференција по термини и при тоа да се земат предвид следните ограничувања:

- Во секој од термините може да бидат презентирани најмногу 4 трудови.
- Ако бројот на трудови од дадена област е помал или еднаков на максималниот број трудови кои може да бидат презентирани во даден термин, тогаш тие трудови треба да бидат распределени во ист термин.
Од стандарден влез се чита бројот на термини во кои треба да бидат распределени трудовите (Напомена: бројот на термини секогаш ќе биде 3 или 4). Потоа се читаат информации за секој труд во следниот формат „ID област“.

На стандарден излез да се испечати терминот за презентација за секој труд. Напомена: решението ќе се смета за точно доколку ги добиете истите групи на трудови распределени во различен термин. На пример, следните 2 можни распределби се сметаат за идентични:

Paper1 (AI): T1, Paper2 (AI): T1, Paper3 (ML): T2

Paper1 (AI): T2, Paper2 (AI): T2, Paper3 (ML): T1

Даден е почетен код со кој е креирана класа за претставување на проблемот, на кој се додадени променливите. Потоа се повикува наоѓање на решение со BacktrackingSolver. Ваша задача е да ги додадете домените на променливите, како и да ги додадете ограничувањата (условите) на проблемот.

## Problem 3 - Trees and tents
Даденa е табла со димензии 6х6. Во таблата се поставени М дрвја на случајни (меѓусебно различни) позиции кои се дадени на влез. Ваша задача е да поставите M шатори во таблата. Шаторите треба да се поставени на различни локации и не смеат да се поклопуваат со позициите на дрвјата. Дополнително треба да важат следните ограничувања:

- На секое дрво мора да има сврзано точно еден шатор, хоризонтално или вертикално.
- Eден шатор може да биде соседен на повеќе дрвја и едно дрво да има повеќе од еден шатор соседно од него. 
- На секое од дрвјата мора да е доделен точно еден од шаторите, и секој шатор може да е доделен на само едно дрво.
- Два шатори не смее да бидат поставени соседно еден до друг - ниту дијагонално!
На пример:

![image](https://github.com/user-attachments/assets/bca3937f-19ce-4331-ac38-c7473bdd3b0d) -> ![image](https://github.com/user-attachments/assets/dec9700a-37f4-4094-befa-cd3721131a8a)

Влез	
7
0 1
3 1
5 1
4 2
3 3
5 4
2 5	

Излез
0 0
2 1
4 1
4 3
2 3
5 5
1 5

За сите тест примери големината на таблата е 6х6. Бројот на дрвја/шатори и позициите на секое дрво се читаат од влез.

**Ваша задача е да додадете променливи, да ги додадете домените на променливите, како и да ги додадете ограничувањата (условите) на проблемот.**

## Problem 4 - Class Schedule
Потребно е да се направи распоред на часови за една група студенти. Студентите слушаат 4 предмети: Вештачка интелигенција (AI), Машинско учење (ML), Роботика (R) и Биоинформатика (BI). За секој предмет треба да се закажат термини за предавања и вежби. Бројот на термини за предавања за секој предмет се прима на влез. Бројот на термини за вежби е секогаш 1 (ако за тој предмет има вежби). Еден термин трае 2 часа. Почетокот на терминот може да биде на секој час, односно терминот може да почне во 12:00, но не во 12:05, 12:10 итн. За секој од предметите дадени се времињата во кои може да се одржат (дадено е времето на можен почеток на терминот):

- Вештачка интелигенција (предавања): понеделник, среда, петок во 11:00 и 12:00 часот
- Вештачка интелигенција (вежби): вторник и четврток во 10:00, 11:00, 12:00 и 13:00 часот
- Машинско учење (предавања): понеделник, среда, петок во 12:00, 13:00 и 15:00 часот
- Машинско учење (вежби): вторник и четврток во 11:00, 13:00 и 14:00 часот
- Роботика (предавања): понеделник, среда, петок во 10:00, 11:00, 12:00, 13:00, 14:00 и 15:00 часот
- Роботика (вежби): нема
- Биоинформатика (предавања): понеделник, среда, петок во 10:00 и 11:00 часот
- Биоинформатика (вежби): вторник и четврток во 10:00 и 11:00 часот
- За термините важат следните ограничувања:

- Не смее да има преклопување на термините
- Предавањата и вежбите за Машинско учење мора да почнуваат во различно време (пр. ако има час во понделник кој почнува во 12 часот, тогаш не смее да има термин по Машинско учење кој почнува во 12 другите денови)
Доколу има повеќе часови по некој предмет, **не мора** час 1 да доаѓа пред час 2.

Даден е почетен код со кој е креирана класа за претставување на проблемот и домените на променливите. Потоа се повикува наоѓање на решение со BacktrackingSolver. **Ваша задача е да ги дефинирате променливите, како и да ги додадете ограничувањата (условите) на проблемот.**
